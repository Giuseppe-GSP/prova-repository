AES Crypt
Un altro tool interessante è AES Crypt, anch’esso open source e liberamente scaricabile dal sito ufficiale. Diversamente da DiskCryptor, AES Crypt non supporta la disk encryption, ma solo la file encryption. Un punto a favore però è certamente il fatto di essere multipiattaforma, per cui può essere eseguito sia su Windows, sia su Linux, Mac e perfino iOS. Inoltre offre librerie per l’integrazione con C# e Java, ed è utilizzabile anche da riga di comando. Il funzionamento di AES Crypt è davvero molto semplice: in Windows basta selezionare il file da criptare/decriptare con il tasto destro del mouse, inserire la password e il software farà il resto. Su Mac è possibile anche utilizzare il drag-and-drop. L’unica criticità riscontrata in fase di installazione su Windows è la necessità di installare le librerie Visual C++ 2010 Runtime Libraries (x86), il che implica la sostituzione di eventuali versioni successive con quella compatibili con l’applicazione.